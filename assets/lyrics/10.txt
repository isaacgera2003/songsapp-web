అనుదినము వాక్యధ్యానము-విసుగక నిత్యము ప్రార్థన 
అంతర పురుషునికాధారము-దేవుని ప్రజలకు ఆనందము
॥అనుదినము॥

మన పాపములను ఒప్పుకొని-ప్రభు రక్తములో కడుగబడి 
ఏసు ప్రభుని ఆత్మలో కలిగి-స్తుతిగానముతో సాగెదము
॥అనుదినము॥

యేసు వైపే చూచుచు-శిలువ నాధుని స్మరియించుచు
దేవుని మహిమే గురిగా కలిగి-సిలువ మోయుచు సాగెదము
॥అనుదినము॥

ఆత్మల కొరకై వేదననొంది-ప్రభు తోటలో పనిచేసెదము 
దీనులమై ప్రభుభారముతో దేవుని బలముతో సాగెదము
॥అనుదినము॥
