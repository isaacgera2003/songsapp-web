సంతోషముతో యేసు ప్రభుని సేవ చేసెదము 
ఆనందముతో ఆ ప్రాణప్రియుని ప్రేమతో చేరెదము ఆరాధించెదము
॥సంతోష॥

ఆత్మతో సత్యముతో - వెంబడించెదము 
పూర్ణశక్తితో బలముతో - స్తుతులర్పించెదము 
సిలువలో నాకై ప్రాణమిడిన - ప్రభువుకే మహిమను చెల్లింతుము 
జీవిత కాలము లోకరక్షకుని - పాదముల చెంత పడి ఉందుము
॥సంతోష॥

జీవితం సంపూర్తిగా - సమర్పించెదము 
శరీర మనస్సాత్మలను - ప్రభుకే వినియోగించెదము 
ఆత్మశక్తితో దేవుని ప్రేమతో - ప్రజలను ప్రభువుకై నడిపెదము 
మనమందరమూ ఏకముగా కూడి - కృతజ్ఞతాస్తుతులు అర్పింతుము
॥సంతోష॥
