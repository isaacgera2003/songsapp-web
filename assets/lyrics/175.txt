వేకువనే లేచెదను - యేసుప్రభూ నిను చూచెదను 
మనసారా నిను ధ్యానింతును - నోరారా నిను స్తుతియింతును 
ఆరాధనా... ఆరాధనా... ఆరాధనా... యేసుప్రభూ
॥వేకువ॥

వేకువజాములో నిన్ను వెదకెదను - నీరూపముతో తృప్తి నొందెదను 
కరుణామయుడా! నీలో కలిసెదను - నీలో కరిగెదను
॥వేకువ॥

శపితలోకము దాటివచ్చెదను - స్వార్ధరూపము విడచివచ్చెదను 
ప్రేమసాగరా! నీలో విహరింతును - నీలోజీవింతును
॥వేకువ॥

ననునేమరచి నిన్నుచేరెదను - నాసర్వమును నీకే అర్పింతును 
అతిసుందరుడా! నీవైపే చూతును - నిన్నారాధింతును
॥వేకువ॥
