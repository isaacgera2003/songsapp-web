చివరివరకు నీసన్నిధిలో - నిలిచే భాగ్యము నొసగుమయా 
కృతజ్ఞతలతో స్తుతియాగముతో -నిన్నారాధింతు యేసయ్యా! 
॥చివరి॥

గతమందున నా తీర్మానములు - మరుదినమునకే వాడెనయా 
బాగుగ తెలిసెను నా నేరములు - మాటలే క్రియలుశూన్యమయా
నా అహమంతయు కరిగెనయా - నీ సిలువే నా శరణమయా    
॥చివరి॥

నిను చేరుటకు ధైర్యములేదు - దుష్టునిచెరలో ఉంటినయా 
హిమముకంటే తెల్లగ కడిగి - నను విడువక కాపాడుమయా 
నిను నీప్రజలను విడువనయా - నీప్రేమకే నే ఋణమయ్యా  
॥చివరి॥
