యేసుప్రభూ నను నీ ప్రియబిడ్డగ - అంగీకరించి నడుపుమయా 
స్తుతులు నీకర్పింతును దేవా - మలినమైన నా బ్రతుకును మార్చు 
కృతజ్ఞత మనస్సు దయచేయుము
॥యేసుప్రభూ॥

నిత్యము నీ ఆత్మను ఎదిరించి - అధిక దుఃఖము కలిగించితిని 
నిరతము నీ శత్రువులతో చేరి - నీ కవమానము తెచ్చితిని 
కౄరుడనై నిన్నేడ్పించితిని - ఎరిగి చెడిన పాపాత్ముడను 
॥యేసుప్రభూ॥ 

నరహంతకుడను నిను పొడిచితిని - సిలువకు నిను కొట్టితి నేనే
ద్రోహిని సిలువలో దూషించితిని - మరణము వరకు ఈడ్చితిని 
నీ మరణముతో బ్రతికించితివి - పరిశుద్ధాత్మతో నింపితివి 
॥యేసుప్రభూ॥
