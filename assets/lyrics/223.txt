యేసు నీ ప్రేమా - కరుణ చూపుమయా 
దీనుడను దేవా - ననుదాటిపోకుమయా
॥యేసు॥

పాపకూపములో - దొర్లిపడుచుంటే
దారికాననీ - అంధుడను దేవా
ఒంటరినినేను - మోసపోతిని 
దారిచూపుమయా - నీదరికిచేర్చుమయా
॥యేసు॥

ఆత్మదారిద్ర్యం - కుదరనీ రోగం 
ఆకలిదాహం - తెలియని భయము 
విడువకున్నది - తరుము చున్నది
ఎవరులేరయ్యా - నీ దయను చూపుమయా
॥యేసు॥

శాపగ్రస్తుడను - ఆదరణలేదు 
ఎందరుండిననూ - అనాధను ప్రభువా 
మాటలేరావు - అంగహీనుడను 
పాపినే నిజము - ఆదుకో దేవా
॥యేసు॥
