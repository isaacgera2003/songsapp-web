ఎందుకో ఇంతగా - ప్రేమించినావయ్యా 
అందుకే కృతజ్ఞతా - స్తుతులు యేసయ్యా 
అందుకో నా దీన కానుక - స్తుతులు స్తోత్రములు... కృతజ్ఞతారాధన 
॥ఎందుకో॥

ఘోర పాపిననీ నన్ను నెట్టివేయ లేదయ్యా 
నిన్ను విడిచి తిరిగినా కొట్టివేయ లేదయ్యా 
అధిక కృపను చూపి నన్ను రక్షించినావయ్యా 
శిలువలో నా కొరకు నీ ప్రాణమిడితివయా
॥ఎందుకో॥

ఎన్నోమారులు పడిపోయినను క్షమియించితివయ్యా 
అందరు నన్ను విడిచినను విడువలేదయ్యా 
నాకొరకే పలు హింసలనొంది మరణించినావయ్యా 
ఆ ప్రేమను నే ప్రజలకు చూప సాక్షిగ నడుపుమయా
॥ఎందుకో॥
