కపటపు నడతను దూరము చేయుము యేసయ్యా 
మోసపుబ్రతుకును అపవిత్రతను కడుగుమయా 
పుట్టుకతో దోషిని - పాపులప్రధానిని 
తెల్లగా కడుగుము - నీవలె మార్చుము 
॥కపటపు॥

మూడునాళ్ళ ముచ్చటకోసం - ముప్పై వెండి రూకలకోసం 
నీతిని సంతలో క్రీస్తును వీధిలో అమ్ముకొనక కొని దాచుకునే 
ఆ బ్రతుకును నాకొసగుము - నీకృపతో నింపుము 
నీ దయతో నడిపించుము
॥కపటపు॥

స్వార్ధముతో మేలులుపొంది - అన్యాయపు సుఖమును పొంది 
ధనఘనతలతో లోకభోగములతొ బ్రతుకక క్రీస్తును ఘనపరచే 
ఆ బ్రతుకును దయచేయుము - నను ప్రత్యేకపరచుము 
నీ మహిమకై బ్రతికించుము 
॥కపటపు॥
