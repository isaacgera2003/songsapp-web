నీ కృప వలనే బ్రతుకుచున్నాను 
నీ దయ చేతనే నడుచుచున్నాను 
నీ మాట లేనిచో నేనాగి పోదును 
అణగారి పోదును - నేనారి పోదును 
యేసయ్యా... నా దేవా  
అందుకో నా ఆరాధనా-స్తుతి స్తోత్రముల్
॥నీ కృప॥

అంధకార మందున్న పాపిని 
గమ్యమెరిగినా-దారే తెలియని అంధుడను 
సిలువ రక్తంతో - నా పాపం కడిగి 
నా భ్రమల పొరలు రాల్చి-నాకు వెలుగైన యేసు ప్రభూ 
॥నీ కృప॥

ప్రేతల గుంపులో బంధీనైన-అవివేకిని
ఎరిగి ఎరిగి మరణము కోరిన-అజ్ఞానిని 
దేవుడవై యుండి నాకై-మనిషిగా దిగివచ్చి 
నాబ్రతుకును మార్చి-జయముతో నింపిన ఏసు ప్రభూ 
॥నీ కృప॥
